---
layout: dbs
categories: labs
title: 3. týždeň - DDL
published: true
---
# Cvičenia v treťom týždni

## SQL DDL

Úlohy tu sú záloha pre prípad, že by sa nepodarilo na cvičeniach fungovať s portálom.

Aj keď väčšinu úloh z tohto cvičenia je možné vyklikať (pgadmin, phpmyadmin a pod.), snažte sa úlohu vyriešiť napísaním vlastných skriptov
a s použitím online dokumentácie. Pýtate sa prečo? Predstavte si, že jednotlivé kroky sú migračné skripty, ktoré potrebujete
vykonať na všetkých počítačoch/serveroch, kde je databáza nasadená (teda produkčné prostredie, testovacie prostredie,
počítače všetkých vývojárov atď.) a nechcete to predsa zakaždým vyklikávať.

### Ľudia

#### 1. Skript (init.sql)

- Vytvorte databázu s názvom `dbs_cvicenie_3` a nastavte znakovú sadu na UTF-8.
- V tejto databáze vytvorte tabuľku s názvom `ludia` a stĺpcami `id integer`, `meno varchar(50)`, `priezvisko varchar(50)`
  * `id` nech je auto inkrementujúci primárny kľúč

#### 2. Skript (migration1.sql)

- Teraz do tejto tabuľky pridajte stĺpec `vek integer`, `pohlavie char(1)` a `pozicia varchar(50)` (hľadajte ALTER TABLE...)
- Zväčšite stĺpec `priezvisko` na `varchar(100)`
- Zmažte stĺpec `pozicia` (rozhodli sme sa, že to budeme modelovať inak)

#### 3. Skript (seeds.sql)

Tabuľku naplňte 10 riadkami dát (dáta si vymyslite), tak aby sa vo vzorke nachádzalo 5 mužov a 5 žien, a z toho

  * 2 osoby mladšie ako 10 rokov,
  * 2 osoby 10-20,
  * 2 osoby 20-30,
  * 2 osoby 30-40 a
  * 2 osoby staršie ako 40 rokov

#### 4. Skript (migration2.sql)

- Pridajte stĺpec `titul varchar(10)` a pre všetky osoby
    * staršie ako 20 rokov ho nastavte na Ing., pre všetky osoby
    * staršie ako 30 rokov na doc. a pre všetky osoby
    * staršie ako 40 rokov na prof.
- Vytvorte tabuľku `pozicie` so stĺpcami `id integer`, `osoba_id integer`, `pozicia varchar(50)` a nastavte stĺpec `osoba_id` ako cudzí kľúč do tabuľky `ludia` na `stĺpec id`

### Elektronická zubná karta
1. Vaša spoločnosť získala zákazku na vytvorenie nového systému elektronických zubných kariet. Vývojový tím navrhol prvotný dátový model tak, ako je znázornený 
v nasledujúcom diagrame. Preklopte tento fyzický model do databázy tak, ako by ste to urobili pre testovacie prostredie používané počas vývoja systému.

![Fyzický model zubna karta](/labs/files/lab03/zubna_karta_zadanie.png "Fyzický model zubná karta")

2. Po ďalších konzultáciach so zadávateľom váš tím pozmenil fyzický model vytváraného systému. Upravte databázu v testovacom prostredí tak, aby spĺňala požiadavky vytváraného systému:
  * Pridajte do tabuľky pacientov stĺpce `rodne_cislo varchar(10)`, `pohlavie	char(1)`
  * Zmeny stavu zuba patria do obmedzenej množiny reťazcov (napr. `ok`, `kaz` alebo `plombovaný`). Nahraďte príslušný stĺpec v tabuľke stav zuba cudzím kľúčom na novú tabuľku, ktorá bude obsahovať tieto typy v stĺpci `nazov varchar(50)`.
3. Naplnte databázu tak, aby obsahovala aspoň troch pacientov z ktorých každý mal vykonanú aspoň jednu prehliadku jedným z dvoch zubárov.


## Relačná algebra

### Autopožičovňa

Uvažujte nasledovný relačný dátový model:

![ER-diagram autopozicovna riesenie](/labs/files/lab03/autopozicovna_riesenie.png "E-R diagram autopozicovna riesenie")

Napíšte výrazy relačnej algebry poskytujúce odpovede na nasledujúce dopyty (predpokladajte, že máte vyplnené tabuľky)
1. Ceny všetkých ukončených výpožičiek zákazníka s menom „Jozef Mrkvička“
2. Továrenské značky všetkých momentálne vypožičaných automobilov
3. Továrenské značky automobilov, ktoré sa včera vrátili z údržby
4. Dátum výroby všetkých áut, ktoré ešte neboli v servise

### Morské akvárium

Uvažujte nasledovný dátový model:
 
 ![Fyzický model akvárium](/labs/files/lab03/morsky_svet_riesenieA.png "Fyzický model akvárium")
 

Napíšte výrazy relačnej algebry poskytujúce odpovede na nasledujúce dopyty (predpokladajte, že
máte vyplnené tabuľky)
1. Latinské názvy druhov živočíchov, ktoré mali dnes veterinárnu prehliadku
2. Názvy nádrží, ktorých správcovia sú veterinári
3. Mená správcov, ktorí majú v nádrži kosatky
4. Názvy symptómov všetkých živočíchov v karanténe (Názov nádrže "Karanténa")

 
 
	

